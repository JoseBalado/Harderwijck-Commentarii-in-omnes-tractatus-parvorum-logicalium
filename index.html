<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
	<meta http-equiv="content-type" content="text/html; charset=utf-8"/>
	<title></title>
	<meta name="generator" content="LibreOffice 6.4.7.2 (Linux)"/>
	<meta name="created" content="2021-03-08T20:39:21.354766648"/>
	<meta name="changed" content="2021-10-17T01:47:08.035037671"/>
	<style type="text/css">
		@page { size: 8.27in 11.69in; margin: 0.79in }
		p { margin-bottom: 0.1in; line-height: 115%; background: transparent }
		h1 { margin-bottom: 0.08in; background: transparent; page-break-after: avoid }
		h1.western { font-family: "Liberation Sans", sans-serif; font-size: 18pt; font-weight: bold }
		h1.cjk { font-family: "Noto Sans CJK SC"; font-size: 18pt; font-weight: bold }
		h1.ctl { font-family: "Lohit Devanagari"; font-size: 18pt; font-weight: bold }
		h2 { margin-top: 0.14in; margin-bottom: 0.08in; background: transparent; page-break-after: avoid }
		h2.western { font-family: "Liberation Sans", sans-serif; font-size: 16pt; font-weight: bold }
		h2.cjk { font-family: "Noto Sans CJK SC"; font-size: 16pt; font-weight: bold }
		h2.ctl { font-family: "Lohit Devanagari"; font-size: 16pt; font-weight: bold }
		h3 { margin-top: 0.1in; margin-bottom: 0.08in; background: transparent; page-break-after: avoid }
		h3.western { font-family: "Liberation Sans", sans-serif; font-size: 14pt; font-weight: bold }
		h3.cjk { font-family: "Noto Sans CJK SC"; font-size: 14pt; font-weight: bold }
		h3.ctl { font-family: "Lohit Devanagari"; font-size: 14pt; font-weight: bold }
		blockquote { margin-left: 0.39in; margin-right: 0.39in; background: transparent }
		p.original-western { font-size: 16pt; text-align: left; page-break-before: auto }
		p.original-cjk { text-align: left; page-break-before: auto }
		p.original-ctl { text-align: left; page-break-before: auto }
	</style>
</head>
<body lang="la-VA" link="#000080" vlink="#800000" dir="ltr"><h1 class="western">
Commentarii in omnes tractatus parvorum logicalium Petri Hispani</h1>
<h2 class="western">Harderwijck, Gerardus de</h2>
<p>Coloniae 1493.06.05</p>
<p>2 Inc.c.a. 2064 a#Beibd.1 
</p>
<p style="page-break-before: always">[5a]</p>
<h3 class="western">Secundum dubium est. Quare isti tractatus
vocantur parva logicalia.</h3>
<p>Solutio. Non dicuntur parva logicalia propter modicam eorum
utilitatem, cum ad multa ut visum est sint utilia. Sed propter duas
potissimum causas sic nominantur. Prima est, quia sunt quidam modi
significandi, quibus ipsa elementa et principia logice clarius
innotescunt, principium autem parvum est in quantitati, licet magnum
virtute. Secunda causa est quia non correspondent alicui summae
magnorum in volumine Aristotelis expressorum, sed sunt contenta in
quibusdam summis ad maiorem evidentiam magnorum logicalium
compositis. Et ideo sicut minister parvus reputatur in ordine ad
dominium, ita haec logicalia parva sunt per comparationem ad ea quae
in praecedentibus sunt explicita</p>
<p>[21a]</p>
<h2 class="western">Accidentalium suppositionum alia simplex alia
personalis. 
</h2>
<p class="original-western">Suppositio accidentalis simplex est
acceptio termini communis pro re universali significata per ipsum
terminum ut cum dicitur “‘homo’ est species”, “‘animal’
est genus”, ibi site terminus ‘homo’ supponit pro homine in
communi et non pro quolibet inferiori. Et similiter dicendum est de
quolibet termino communi, ut “‘risibile’ est proprium”,
“‘rationale’ est differentia”, “‘album’ est accidens”.</p>
<p>Hic subdividit suppositionem accidentalem dicens: “Suppositionum
accidentalium alia est simplex, alia est personalis. Et subdit quod
suppositio simplex est acceptio termini communis pro re universali
significata per illum, id est, pro supposito suae intentionis
communis, sicut cum dicimus: “‘homo’ est species”, “‘animal’
est genus”, ubi ‘homo’ et ‘animal’ stant pro propriis
subiectis suarum intentionum communium quae sunt species et genus, et
dicitur ‘simplex’ quia competit termino communi pro natura
formali designata per ipsum sine concretione actuali ad materiam quae
determinat individuationem talis naturae, et ponit eam in esse
compositionis. Omnis enim forma formaliter accepta simplex est ut
dicit Gilbertus.</p>
<h1 class="western" style="page-break-before: always">Tractatus
Insolubilium</h1>
<p>[99a]</p>
<p class="original-western">Quia omne promissum cadit in debitum,
expeditus de eo quod circa artem obligatoriam et eius practicam
dicendum preconceperam. Superest de secundo promisso, scilicet, de
ipsis vocatis insolubilibus pauca subiungere, ex quibus acuti novicii
usu praeexercitati valeant huiusmodi insolubilia solvere, et
imperitis insolubiliter proponere. Itaque tria occurrunt peragenda:</p>
<p class="original-western">Primum est: quid sit insolubile, aut quae
propositio dicatur insolubilis.</p>
<p class="original-western">Secundum est: ex quibus tanquam
principiis consurgit quod propositio aliqua dicitur et sit
insolubilis, et de causa huius passionis in aliquibus
propositionibus, et in aliis.</p>
<p class="original-western">Tertium est: adducere quaedam exempla ea
formando et solvendo, quatenus sensibili experientia percipiant modum
formandi similia et resolvendi si ab aliis fuerint opposita.</p>
<p class="original-western">Quantum igitur ad primum potest
propositio insolubilis tali circumlocutione notificari:</p>
<p class="original-western">Propositio insolubilis est propositio
habens difficultatem an vera dici debeat aut falsa propter secundam
significationem reflexam supra significationem directam.</p>
<p class="original-western">In hac notificatione ponitur propositio
tanquam genus. Deinde ponitur illa clausula: habens difficultatem an
vera dici debeat an falsa, tanquam differentia correspondens
propositioni ex e parte qua est insolubilis, quia nisi difficultas
foret discernendi veritatem au falsitatem non mereretur dici
insolubilis.</p>
<p class="original-western">[99b]</p>
<p class="original-western">Ultimo ponitur illa clausula propter
secundariam significationem reflexam supra primam per quam differt
propositio insolubilis a propositionibus exponibilibus, quae licet
indigent expositionem propter earum obscuritatem, tamen est alterius
generis obscuritas propositionis exponibilibus et insolubilibus.</p>
<p class="original-western">Potest etiam praesens definitio
manifestari per exemplum, ut si Sortes dicat hanc solam
propositionem: “Sortes dicit falsum”, haec propositio significat
directe aliquod dictum Sortis fore falsum, et quia dicit illammet
propositionem solam. Hinc est quod secundario reciprocatur a sua
significatione supra seipsam, et significat se fore falsum ad quod
ita esse sequitur non ita esse.</p>
<p class="original-western">Sic ex hac definitione patet quaedam
differentia propositionum insolubilium, nam quadam statim reflectunt
secundariam significationem supra directam sicut patet in exempla
praefato. Quaedam autem mediante reflectunt secundariam
significationem supra directam sive primam, ut si Sortes dicat:
“Plato dicit verum”, et non dicat aliam. Plato autem dicat hanc
solam: “Sortes dicit falsum”.</p>
<p class="original-western">Isto namque dato contingit propositionem
Sortis fieri falsam et tamen Plato profert veram propositionem ex
cuius significationem quasi duplicatur significatio propositionis
quam profert Sortes, nam si Platonis propositio sit vera quae
significat Sortem dicere falsum, propositio Sortis interimit seipsam.</p>
<p class="original-western">Rursus ex eadem definitione inspecta
potest sedari quorundam famosorum controversia. Dicit enim Buridanus
quod propositio insolubilis, verbi gratia: “Sortes dicat falsum”,
esto quod illam praecise dicat et nullam aliam significat praecise
Sortem dicere falsum, et per consequens ita esse sicut ipsa
significat, et tamen esse falsam. Vult enim quod propositio ideo non
dicatur vera vel falsam, quia ita est sicut per ipsam significatur
significatione totali vel non ita esse.</p>
<p class="original-western">Marsilius autem oppositum sustinens,
dicit quod non solum significat “Sortem diceret falsum”, sed
etiam significat secundario quod falsum est “Sortem dicere falsum”,
propter secundariam significationem repugnantem significationi
primae, non directe et essentialiter, sed per accidens ratione
circumstantiae casus. Et sic non proprie dicitur significare quod
importat reflexe.</p>
<p class="original-western">Attendendo autem ad repugnantiam quae
oritur ex directa significatione et circumstantia casus, sic generat
ipsius significatio et simpliciter non est ita sicut per eam
significatur.</p>
<p class="original-western">Haec autem responsio secundaria magis est
consona Philosopho, nam quarto Metaphysicae definit verum per ita
esse, et falsum per ita non esse sicut per propositionem
significatur.</p>
<p>Iste tractatus insolubilibus qui est secundus compositus a
modernis. Et dividitur in tres partes principales:</p>
<p>[100a]</p>
<p style="margin-left: 0.5in">In qua prima definiti propositionem
insolubilem, correspondens cum hoc ex quod libro Philosophi hic
tractatus tractatus est.</p>
<p style="margin-left: 0.5in">In secunda parte ostendit ex quibus
causis consurgit quod aliqua propositio est insolubilis, et una
potest esse insolubilis et non alia.</p>
<p style="margin-left: 0.5in">In tertia parte ponit quaedam exempla
qua suffragantur ad notitiam habendam de insolubilibus.</p>
<p>Secunda pars est ibi: “Quantam ad secundum”. Tertia ibi:
“Quantum ad tertium”.</p>
<p>In prima parte dicit sic:</p>
<blockquote>“Propositio insolubilis est propositio habens
difficultatem an vera dici debeat aut falsa propter secundariam
significationem reflexam super primam sive directam”.</blockquote>
<p>Quam definitionem sic declarat auctor dicens quod in ea ponitur
propositio loco generis. Et subditur “difficultatem habens an vera
dici debeat an falsa”, loco differentiae, non tamen ultimae.</p>
<p>Sed cum additur “propter secundariam significationem reflexam
super primam” reditur definitio convertibili cum definito, et
excluduntur propositiones exponibiles quae habent sensum obscurum,
ita ut dubium sit an verae dici debeant an falsae. Sed hoc non
provenit eis ex secundaria significatione reflexa super primam, sicut
patet de istis propositionibus: “Tantum homo est animal”, vel
“Tantum quinque sunt praedicabilia”, de quibus diceretur
posterius.</p>
<p>Alii vero sic definiunt: 
</p>
<blockquote>“Propositionem insolubilem est oratio de qua fit mentio
in aliquo casu, quae si cum eodem casu ponatur praecise significare
sicut termini ex institutione sua praetendunt sequitur eam esse veram
et falsam”.</blockquote>
<p>Exemplum conveniens sed utramque definitionem est istud. Si
ponatur casus quod sit tantum unus homo appel//</p>
<h1 class="western" style="page-break-before: always">Consequentiarum</h1>
<p>[105b]</p>
<h3 class="western">Octavo</h3>
<p class="original-western"><font size="4" style="font-size: 16pt">notandum
quod multae sunt consequentiae modo bonae quae ante fuerunt malae, ut
patet de ista: “Ioannes est; ergo Aristoteles fuit vel caelum est;
ergo Colonia fuit pulcra civitas”.</font></p>
<p class="original-western"><font size="4" style="font-size: 16pt">Istae
consequentiae sunt bonae et semper manebunt bonae, sed non semper
fuerunt bonate, quia antequam Aristoteles fuit, prima non fuit bona,
et antequam Colonia fuit, secunda non fuit bona.</font></p>
<p class="original-western"><font size="4" style="font-size: 16pt">Et
est causa quare iam sunt bonae quia utriusque consequens est
necessarium, ex quo utriusque consequens est propositio de praeterito
vera, cuius consequens non dependet a futuro contingenti, sed omnis
talis est necessaria.</font></p>
<p class="original-western"><font size="4" style="font-size: 16pt">Et
cui placeret posset praedictas consequentias et consimiles vocare
bonas ut nunc, et posset alias consequentias quae semper fuerunt et
semper erunt bonae dicere bonas simpliciter, et qui sic uteretur
terminis satis bona posset dividere consequentiam in bonam ut nunc,
et in consequentiam bonam simpliciter.</font></p>
<p class="original-western"><font size="4" style="font-size: 16pt">Notandum
quod consequentia bona dividitur in consequentiam formalem et
materialem.</font></p>
<p class="original-western"><font size="4" style="font-size: 16pt">Consequentia
formalis est quae tenet in omnibus terminis consimili forma arguendi
retenta, ita quod debet esse eadem qualitas est quantitas, eo modo
quo termini communes non relativi dicerentur consimiles inter se, et
intelligendo de relativis grammaticalibus, ut sunt ille ipse et
consimilia.</font></p>
<p class="original-western"><font size="4" style="font-size: 16pt">Et
dico notanter in definitione quae tenet in omnibus consimilibus, quia
multae sunt consequentiae formales qua non tenent in omnibus terminis
consimilibus, licet teneatur consimilis forma, quod patet de
syllogismo expositorio.</font></p>
<p class="original-western"><font size="4" style="font-size: 16pt">[106a]</font></p>
<p class="original-western"><font size="4" style="font-size: 16pt">Exemplum,
non sequitur: “homo est animal, asinus est animal; ergo homo est
asinus”.</font></p>
<p class="original-western"><font size="4" style="font-size: 16pt">Illud
etiam patet de tali syllogismo in quo medium sumitur in minore, cum
relativo identitatis, quia talis modus arguendi bene valet cum
relativo identitatis et est formalis, et sine relativo identitatis
non est formalis.</font></p>
<p class="original-western"><font size="4" style="font-size: 16pt">Exemplum
primi ubi bene sequitur: “homo currit et ille homo est substantia;
ergo substantia currit”.</font></p>
<p class="original-western"><font size="4" style="font-size: 16pt">Exemplum
secundi, nam bene sequitur: “homo currit et ille homo est sophista;
ergo sophista currit”.</font></p>
<p class="original-western"><font size="4" style="font-size: 16pt">Secundo
notanter dixi in definitione consimili forma retenta, quia per hoc
sic denotatur quod debet esse consimilis qualitas et quantitas
propositionum, et consimiles eorum copulae, et consimilis situs sive
ordo et numerus terminorum, quia ista in consequentiis ex parte
formae se tenent. </font>
</p>
<p class="original-western"><font size="4" style="font-size: 16pt">Sed
extrema propositionum, scilicet, subiecta et praedicata et modus
significandi ipsorum terminorum tenent se ex parte materiae. Et
advertendum est quod huiusmodi consequentiae quae infra nominantur
debet dici consequentiae formales, primo omnes syllogismi sive sint
expositori sive ex terminis communibus compositi.</font></p>
<p class="original-western"><font size="4" style="font-size: 16pt">Similiter
omnis conversio in terminis. Similiter omne argumentum ab
exponibilibus ad expositum et e converso. Similiter omne argumentum a
tota copulativa ad alteram eius partem. Similiter omne argumentum a
tota disiunctiva cum destructione unius partis ad alteram partem.
Similiter omne argumentum ab inducentibus ad inductam quando in
antecedente additur illa particula, et sic de aliis. Similiter omne
argumentum ab eodem ad idem.</font></p>
<p class="original-western"><font size="4" style="font-size: 16pt">Consequentia
materialiter est quae tenet gratia materiae quae valet in aliquibus
terminis et non in omnibus consimilibus, sicut consequentia ab
inferiori ad superius. Et a convertibili ad convertibile, ut: “homo
currit; ergo risibile currit”.</font></p>
<p><br/>
<br/>

</p>
<p><br/>
<br/>

</p>
<p><br/>
<br/>

</p>
<p>   
</p>
<div title="footer"><p style="margin-top: 0.2in; margin-bottom: 0in; line-height: 100%">
	<br/>

	</p>
</div>
</body>
</html>